# -*- mode: mandoku-view; -*-
#+TITLE: 丞相魏公譚訓
#+DATE: 2015-09-12 01:08:38.512166
#+PROPERTY: ID KR3l0027
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB11n0721-002丞相魏公譚訓-卷第二.
<pb:KR3l0027_SBCK_002-1a>¶
丞相魏公譚訓&KR0195;第二¶
　家世¶
曾祖寳元康定慶曆間為侍從前後八年自以&KR0476;遇¶
不世出之主知無不言　仁宗眷遇尤渥言無不用¶
章䟽無虚日未常不欣納如言章某無重望賈某太¶
專寵及龎某有帥才梁某能應變皆可大用辨王德¶
言之忠言狄青當駕馭荐張康莭曾魯公奏議甚多¶
有見於&KR0038;史者竟為執政譛以朋黨出從外補¶
髙祖為左侍禁閤門祗候荆湖北路提刑　仁宗以¶
曾祖在侍從從容問家世因及覆落事詔授左屯衛¶
<pb:KR3l0027_SBCK_002-1b>¶
將軍仍&KR0199;官¶
崔公度伯易罷潤守過維&KR0045;象先往訪之来報謁坐¶
中小子趙孫出因令拜焉崔喜曰今日遂識公家六¶
世矣公度少㳺湖北屯衛公典景陵因得請謁屯衛¶
一見異日館於書室俾教公之二曾叔祖其後䝉朝¶
廷收用遂得趨見丞相某以文字焉縁二叔之𢍆復¶
州之事不敢言既而識尊君昆弟今又見公與令子¶
頋公度之衰朽如此非唯自喜亦自嘆也¶
六代祖(諱光晦)五代末為漳州刾史性至孝母夫人¶
年踰八十甘㫖皆親調每旦朝莭序召州之官吏士¶
<pb:KR3l0027_SBCK_002-2a>¶
子母&KR0002;祖母與太夫人年相&KR0002;者具酒饌與太夫人¶
宴㳺終日以娱親心太夫人有疾衣不觧𢃄藥必親¶
嘗焚香禱祠&KR0397;食皆廢鄰郡聞風嚮慕及留從効納¶
欵中朝檄喻漳州之豪傑率数十人擁太守拒之六¶
代祖初未知適從既而從効遣將来援具言司徒忠¶
孝令將委質上都必識順逆之理六代祖開門納從¶
効之衆從効復以計召六代祖舉族居之晋江及盗¶
起游&KR0045;遂推六代祖為盟主六代祖喻之云爾若識¶
順逆之理則吾從汝不然殺我亦不從也衆欣然既¶
而舉族自㧞歸朝　太祖詔授屯衛將軍監在京倉¶
<pb:KR3l0027_SBCK_002-2b>¶
官其十子&KR0870;五代祖以平生孝飬扵母夫人夫人留¶
漳州遂復南歸授江南祭酒之命方漳人拒命之時¶
有籍其姓名投扵刾史者五代祖寔掌之及納從効¶
之衆五代祖悉焚其籍六代祖聞之曰汝之後必有¶
顯不止活千人矣及髙祖之生六代祖甚爱之曰吾¶
有此孫入地無恨矣¶
真宗時㦯荐梅詢可用者上曰李沆常言其非君子¶
時沆已沒歐陽文忠公問祖父宰相沒二十年能使¶
人主追思其言以何道祖父曰獨以無心故爾(東坡/載之)¶
(志林)¶
<pb:KR3l0027_SBCK_002-3a>¶
乾符之亂吾宗自光之固始&KR0118;泉之晋江同王潮諸¶
族行曽魯公之先亦&KR0118;焉令閩人之仕扵朝者多固¶
始族也¶
祖父常云唐人與主司名第同者謂之傳衣鉢先内¶
翰第一甲得職官吾第三甲亦得職官尔&KR0002;得職官¶
亦𫝊衣鉢也時象先赴庭試¶
髙祖淳化庚寅&KR0010;年十六預郷荐曾祖大中祥符壬¶
子&KR0010;年十四亦預鄉書髙祖数下第曽祖再舉並以¶
天禧已未&KR0010;王整榜登科髙祖既赴其集坐間因石¶
延年数人覆落乆之授右列庚寅距已未三十四年¶
<pb:KR3l0027_SBCK_002-3b>¶
髙祖数應賢科不遂命也¶
曽祖康定二年使北虜為母后生辰使虜主望見曾¶
祖儀&KR0026;大竒異之及宴躬至坐次持大杯手酌盈升¶
曽祖嚼之虜人嘆息以謂自通好幾四十年未有如¶
此禮也手抄語錄見藏於家祖父題扵後以賜象先¶
時年八十二後数月薨¶
祖父知杭州髙麗貢使崔思訓過郡相見謂接伴(忘其/名)¶
曰蘇公誰之後髙以寔對崔嘆曰府公厚徳重望大¶
儒之後昨奉使北朝常見其風采令人仰嘆不已也¶
祖父常戒子孫曰吾宗自許公顯扵唐其後㦯隐㦯¶
<pb:KR3l0027_SBCK_002-4a>¶
𩔰以至於今仕本朝者七世矣忠孝文行士大夫以¶
為名族汝輩宜慎守家法勿使墜廢則吾無&KR0104;矣文¶
華尤可後也¶
祖父常称唐族惟盧桞善教子弟以𫿞謹盖易𫠦謂¶
家人嗃嗃終吉者故其子弟多保家之主如晋之王¶
謝惟以文華風雅為事故多不壽而取祸敗不足尚¶
也盧氏自杞以姦邪取宰相其族始衰惟桞與唐終¶
始尤可貴乃取桞氏訓序一篇令子孫皆抄錄閱視¶
祖父教子孫以義方可知也¶
祖父以宫使歸潤㞐化龍之新第著百韵詩以代家¶
<pb:KR3l0027_SBCK_002-4b>¶
訓具述祖先基業平生艱勤&KR0476;遇始終之大綱訓飭¶
子孫俾之謹守家法無墜世緒也¶
髙祖從郷書数至京師不歸者十年曽祖後亦計偕¶
航海至京師寓扵僧舎父子不能誰何曽祖推訪知¶
之亟来見髙祖髙祖不知㦯告曰此君之子也遂相¶
持涕泣¶
曽祖知制誥乾元莭當任子初奏必以子孫祖父固¶
辭復&KR0134;二叔祖當勵志科舉不當從門䕃两祖亦辭¶
曾祖大怒曰尔既輕朝命又教二弟何也既而曰志¶
氣如此可矣但不可䧟為輕薄竟奏第七叔祖後先¶
<pb:KR3l0027_SBCK_002-5a>¶
祖與二叔祖同赴庭試二叔祖考中首選雜犯黜落¶
再舉&KR0138;中下科復用䕃换京秩三叔祖常𫉬髙荐不¶
第亦從䕃補而祖父竟不授¶
髙祖至孝母代&KR0038;夫人張氏乃泉南之甲族家富扵¶
財歸吾宗時衣帳奴十人婢十人書十厨他物称是¶
張夫人既老喜為郷談髙祖戒子孫奴婢皆効閩音¶
讀韓詩李杜文章在光㷔萬丈長祖父每學其謦咳¶
思慕焉有一婢號宜子張夫人每使從祖父嬉戯為¶
鄉談咲樂¶
元祐六年象先䝉恩賜第祖父謂賀客曰本朝五世¶
<pb:KR3l0027_SBCK_002-5b>¶
登科者唯衰族爾故劉彦和詩有五世登科只一家¶
之句其後晁氏韓氏皆五世登科¶
熈寕九年祖父同修&KR0038;史開局日賜李廷珪墨子承¶
晏笏挺𩀱脊龍張遇丸墨澄心堂&KR0083;及對上曰禁中¶
自此少矣宜寳之王岐公為相先留数丸笑曰𫠦謂¶
搯尖¶
大人改京秩引對上問張誠一(上常遣至/祖父私第)某(大/人)與某¶
(二十二/叔父)誠一對未常識之然聞蘇某二子某某頗有¶
學問元厚之常對上言與祖父連&KR0666;上又問第幾子¶
奏以某(季父)¶
<pb:KR3l0027_SBCK_002-6a>¶
曽祖知&KR0159;曆三年舉祖父知熈寕三年舉得人之盛¶
皆多扵此榜¶
曽祖寳元康定中知制誥祖父熈寕初知制誥曾祖¶
祖父皆典内制並載衣冠盛事¶
曽祖母&KR0162;舘祖父為吏部侍郎上遣貴璫慰問云早¶
聞太夫人之䘮想卿情極哀慕方當盛暑宜少莭摧¶
毀皆上語也親筆書扵貴璫之笏翌日又賜白金千¶
两敕州縣應接其䘮事皆異禮也¶
<pb:KR3l0027_SBCK_002-6b>¶
