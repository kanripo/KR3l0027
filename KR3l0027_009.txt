# -*- mode: mandoku-view; -*-
#+TITLE: 丞相魏公譚訓
#+DATE: 2015-09-12 01:08:38.833033
#+PROPERTY: ID KR3l0027
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB11n0721-009丞相魏公譚訓-卷第九.
<pb:KR3l0027_SBCK_009-1a>¶
丞相魏公譚訓卷第九¶
　　道釋　神祠¶
　　疾醫　卜相¶
祖父云吾曽祖母代&KR0038;夫人歸曽祖時賫装中有北¶
極北斗四聖像奉祀甚𫿞自是吾家每至上七日必¶
食素設香茶酒果燈燭奏㝠幣焉¶
曽祖十&KR0010;時有一道士自云善相髙祖令相曽祖云¶
必達當以文章𩔰髙祖令贈之詩執筆立成㫁章云¶
它年躍馬相逢䖏記得先生舊姓名¶
吕齊物少㳺荆南亦云善相亦通三命馬亮為湖南¶
<pb:KR3l0027_SBCK_009-1b>¶
安撫位八座有徳扵荆人逺地不閑朝儀舉官之尊¶
者必曰安撫尚書吕見祖公每曰它日定為安撫尚¶
書以謂仕當致極品也¶
祖父宰江寕有一僧善三命常閱祖父命曰一府不¶
如推官當至宰輔但不及近日過客王簽判乃荆公¶
也&KR0137;曰王簽判如何曰有土諸侯¶
祖父間喜皷琴亦常擘阮常侍曽祖𫠦得陳伯華侍¶
御家雷琹既知亳州得太清宫道士王&KR0025;之静嘿真¶
介恭和忠諒有自得之意非道流之比挈之入都引¶
至太乙宫道衆皆善之陳太初尤重其淳野王皷琴¶
<pb:KR3l0027_SBCK_009-2a>¶
造妙又善斵琴京師謂之琴王師後二十年主宫事¶
及宫庭災斥居九成&KR0026;政和中象先見之已八十矣¶
聞其歸亳靖康中象先子婿韓晦為酇縣丞聞其尚¶
在年九十矣¶
髙太尉留心醫術得𫠦謂以意為主者常云京師姜¶
粥麻粉日活数千人不必藥也小民㦯癘飲一杯熟¶
熱粥出汗夏中暍食一杯冷麻粉即皆愈矣¶
祖父平生不信命術惟為南京幕時婺州衙前葛問¶
精扵星度常謂祖父如杜相公命説平生事殊不差¶
後每至京師必来見南京有衙校與富公同年月日¶
<pb:KR3l0027_SBCK_009-2b>¶
但生時不同尔使問閱之曰貴正在時此賤命與問¶
等耳¶
熈寕乙卯丁已間祖父在杭州天東南有聲如霹&KR0748;¶
而震不止明日問居人窓牖什器皆動摇㦯至破敗¶
祖父以爲疑廖㤙之祥小醜亦能動天然不知果何¶
祥也¶
曽祖&KR0096;公安宰常㳺二聖院前此一長老不出院忤¶
府帥夏英公杖而俗之長老仍不出院乃謂院僧曰¶
某無可歸願留院中作行者洒掃寺中乆之益尊信¶
復有人貿祠牒披度府𠕅使住持不辭亦不出人莫¶
<pb:KR3l0027_SBCK_009-3a>¶
測也¶
祖父最重釋氏四十二章經以謂佛法至中&KR0038;此經¶
首傳猶儒書之論語也¶
祖父喜禅宗見達&KR0026;曇頴尤契奥妙頴將順化以書¶
貽祖父問及&KR0487;月委悉有托䕃之意既而生三十一¶
叔㓜而秀異生扵頴乃以頴士為名每書名以水為¶
字年十一侍祖父赴婺州舟敗沒于桐廬祖父言言¶
法師常見之但似無心人祖父俾書一帋後有頴字¶
人謂頴州之應　仁宗求嗣使書之末幅有十三字¶
　英宗行第十三祖父亦以其吃餑飥為無心¶
<pb:KR3l0027_SBCK_009-3b>¶
李文正公(沆)䔍好内典啟手足之際了然不亂其弟¶
尚書(維)亦無疾而終㓜措心浮圗之説尚書將終戒¶
其子以死則削髪披緇為比丘諸子謀扵楊大年大¶
年以謂儒者不當為異服而治命不可廢乃使置三¶
衣扵棺而𦵏¶
祖父常推京口居第乃林　肈之舊宅林仕江南為¶
檢校太師宣猛將軍忠扵𫠦事乃為之立庙扵宅之¶
東北山間¶
祖父常云在京師雇一女童乃常為童子卜者𫠦以¶
知人姓名年甲鄊里官爵皆有闗訣語皆誕妄不可¶
<pb:KR3l0027_SBCK_009-4a>¶
信也¶
祖父為舘職時常病寒不知人坐幃帳中覆以(缺一/字)¶
衾衣重裘而𢧐慄不已六七日幾絶家人號泣不知¶
𫠦為有鄭叔熊監簿者泉州人鄊里號神醫適来京¶
師召使診視鄭曰此中熱耳乃盡脱衣去衾復使當¶
軒設浴斛坐扵中沃冷水寒慄不可奈氣&KR0082;絶懇求¶
止水不可増之不已乆乃&KR0116;氣蒸欎上騰如𤼵甑釡¶
乃使挾置卧榻湏臾大汗数日良已鄭豪邁如義侠¶
在中都果以醫𩔰¶
<pb:KR3l0027_SBCK_009-4b>¶
