# -*- mode: mandoku-view; -*-
#+TITLE: 丞相魏公譚訓
#+DATE: 2015-09-12 01:08:38.872759
#+PROPERTY: ID KR3l0027
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB11n0721-010丞相魏公譚訓-卷第十.
<pb:KR3l0027_SBCK_010-1a>¶
丞相魏公譚訓&KR0195;第十¶
　雜事¶
祖父既拜大學士集禧&KR0026;使入謝乃徹盖服御仙花¶
帶盖&KR0009;祿官乃光祿大夫也兩宫嘆異降㫖張盖服¶
毬文帶告街鳴杖子立宰相班盖異恩也¶
八年九月出知&KR0045;州　哲宗始親政因陛辭尤加眷¶
禮問為政大畧與人才能否祖父奏對移時至郤御¶
膳且有召用意明年西京留守闕首命除祖父當過¶
𨶕陛對祖父以老𠕅辭不聽既行次符離而衛&KR0038;夫¶
人薨懇請南歸復知&KR0045;州時紹聖元年明年再請還¶
<pb:KR3l0027_SBCK_010-1b>¶
政章累上　哲宗特命拜中太乙宫使又一年復請¶
老　哲宗聖諭令且降詔而時宰奏得蘇某書&KR0082;得¶
致仕有㫖檢例遂用杜祁公例拜太子少師致仕國¶
史祁公傳言前宰相未有一上章以東宫三少致仕¶
者盖時相賈某嫉之也¶
章雷州既罷以特進知越州過潤祖父遣二十二叔¶
父四十叔父相見甚欵既而以簡謝祖父曰到㑹稽¶
不乆則丐閑將卜居京口異時當從公杖履之㳺也¶
翟思子乆祭祖父其云問萬事扵伯始無𫠦不知梦¶
两楹扵殷商遽然求訣寔其子汝文代作常語人曰¶
<pb:KR3l0027_SBCK_010-2a>¶
此惟蘇丞相可以當之¶
元豐時彦榜二十二叔父登科是時祖父出從外補¶
有表謝上首言方主臣之負罪適孺子之逢辰報始¶
傳郵&KR0159;叢私室又曰一門在仕三世决科逮扵群從¶
之間繼有策名之美斯亦聖代衣冠之盛事不勝逺¶
方父子之遭逢盖是天禧至是盖四世九人登科矣¶
象先近見祖父是年四月與十六伯父書亦言念二¶
得科名家門之&KR0159;想同&KR0172;慰至元祐馬㳙榜象先䝉¶
㤙賜第至是五世矣(此六事合在前昨見伯父房<折 t="33"/>弟/植殘稿中有之今並見此&KR0195;之首)¶
祖父嘉祐中在舘閣曾祖召飰如期而往傳命者云¶
<pb:KR3l0027_SBCK_010-2b>¶
請帽皆就坐祖父令禀白京局小官自来衫帽不以¶
擕行欲幞頭簉席曽祖甚喜盖前軰雖燕居未常露¶
頭也祖父時子弟皆昏定晨省及侍膳白事率皆如¶
此不&KR0002;近時之苟且也¶
祖父薨背賢士大夫祭文甚衆惟南豐曽相之文委¶
曲周盡頗無遺事&KR0002;行状然學士畢公(仲/㳺)自言韓富¶
亡有司馬司馬亡忠宣是侔忠宣亡後舊相惟公今¶
公又亡故老遂空鄒道鄉曰某常聞公之緒言矣學¶
至扵絶學心至扵無心消息盈虚自與時㑹世雖欲¶
親疎利害之不可得也文皆冠絶一時陸農師挽詩¶
<pb:KR3l0027_SBCK_010-3a>¶
云始知夷險異髙卧㸔南行亦紀寔也(此二事亦殘/稿中𫠦蔵者)¶
東坡常称東漢多名莭之士𫠦以能扶危持顛者幾¶
百年雖&KR0544;孟徳之奸雄亦畏名莭故終躬不敢取漢¶
一日與大人語及大人云近見新貴人爲人作誌文¶
頗譏東漢之士專爲詭行盗名其風不可長東坡大¶
駭固問誰作不得已言之東坡云可作数字罵此小¶
子大人不應乃曰只教折了胡孫三十年艸料¶
安厚卿父爲三司吏曽祖爲判官見而異之以謂與¶
胥吏不同必有厚福每令祖父禮待之祖母兖&KR0038;夫¶
人来歸使幹禮席之事安甚盡心後爲正議大夫致¶
<pb:KR3l0027_SBCK_010-3b>¶
仕年九十而卒每子孫在側必以曽祖教子以訓飭¶
之¶
祖父常言韓正獻教子𫿞肅不可犯知亳州日第二¶
子舎人自西京倅謁告省覲康公與右相及姪柱史¶
宗彦皆中殊科歸公喜召僚属之厚者俾諸子坐扵¶
一隅惟持&KR0038;多深思必有義方之訓託疾不赴坐中¶
忽云二郎吾聞西京吾疑獄奏讞者其詳云何舍人¶
思之未得已呵之再問未能對遂推案持梃大詬曰¶
汝食朝廷厚祿倅&KR0983;一府事無巨細皆當究心大辟¶
奏案尚不能記則細務不舉可知矣吾千里外無𫠦¶
<pb:KR3l0027_SBCK_010-4a>¶
干預猶&KR0014;知之尔叨冒廪祿何顔報&KR0038;必&KR0082;撻之衆¶
賔力觧方已諸子股慄累日不&KR0014;釋家法之𫿞如此¶
𫠦以多賢子弟也¶
祖宗時進士甲科推㤙無定制㩀人才收用陳堯咨¶
状元及第曽㑹第二人皆直史舘知大藩陳州人得¶
閬州㑹江南人得宣州而第三人才得職官　太宗¶
朝状元王世則止得司理𠫵軍後至樞宻使¶
吕文靖少時伯父司空不以任子荐之宗親為言司¶
空曰彼當自致公輔豈可以門閱卑之後中甲科為¶
職官月俸五千八百乃約家人日用不過百金有餘¶
<pb:KR3l0027_SBCK_010-4b>¶
置竹筒盛之一千以供太夫人一千以𢌿内子八百¶
以備伏臘竹筒之積具飯以待同寮上下欣然無不¶
足之色後果&KR0071;世父官鈞&KR0159;院賜晏官食方暑不可¶
下箸曽祖居與相對兖&KR0038;太夫人治家乃排五六十¶
位但具匕筯置白餅𫃵&KR0079;飯下飯瓜姜醎豉尔人人¶
至者自食飽足後吕司空每見必戯曰未常忘一飯¶
之德也¶
祖父常言在舘中時雇得一婢問其家何為云住&KR0544;¶
門外惟鎚石蓮問一家幾人各何為云十口皆然無¶
他業初甚訝之又云非&KR0870;某家一巷数十家皆然盖¶
<pb:KR3l0027_SBCK_010-5a>¶
夏末梁山泊諸道載蓮子百十車皆投此巷鎚取蓮¶
&KR0079;貨扵果子行乃知京師浩瀚何𫠦不有非外方耳¶
目𫠦及也¶
祖父為省判判剥馬案行衆争取死馬而不取駝牛¶
以謂馬&KR0079;耐乆埋之爛泥地中經𪧐出之如新為脯¶
腊可敵獐鹿皆税居&KR0544;門隣巷皆貨之醎豉者早行¶
其&KR0424;不可近晚過之香聞数百歩多馬&KR0079;為之¶
祖父又言常歩至門外見&KR0424;河中浸弊草破履皆將¶
為㳿子者京師無棄物𫠦以皆人人粗給¶
祖父常言忠信度量豈惟士大夫貨殖猶然孫賜號¶
<pb:KR3l0027_SBCK_010-5b>¶
本行酒家博士誠寔不欺主人爱之假以百千使爲¶
脚店孫固辭主人曰不責還期也孫曰請以一&KR0010;爲¶
約先期已還足貨扵人者不計其可償其貨漸侈大¶
乃置圗畫扵壁間列書史扵几案爲雅戯之具皆不¶
凡人競趍之乆之遂&KR0271;正店建楼漸傾中都¶
太宗上元爲微行至其家孫巳預知盖耳目廣又結¶
中貴人得其&KR0172;心上與柴都尉数公往孫出致恭呼¶
大人先集京師名姬妙藝杯盤精好羅列扵外上大¶
喜酒十行將散乃前致謝曰家有間處願諸大人一¶
臨　太宗與諸公相頋駭喜及至其𠫊事杯杓器皿¶
<pb:KR3l0027_SBCK_010-6a>¶
陳設歌舞尤盛遂使其女弹琵琶献酒侍上傍通席¶
極&KR0172;而罷坐中使柴都尉取錦綺金銀𢌿之固不受¶
及明上使勞賜召其女入其後寵以正位號一日上¶
使扵奉宸庫取真珠擇其圎者為数珠不足妃侍傍¶
曰妾父好畜異物&KR0133;令一使往問之孫黙記曰数年¶
前有一行頭&KR0009;真珠一箧為信云絶大未常開也乃¶
引使扵蔵私帑室塵埃中取得之元未啟封𤼵視乃¶
喜賜銀百星一日上置晏西蜀進酴醿種方開上與¶
妃后賞玩孫妃曰妾家亦有試遣問之乃進十合上¶
大駭以為竊禁中種使往視之則其本大扵禁中数¶
<pb:KR3l0027_SBCK_010-6b>¶
倍矣孫貸扵人者前期而還人貸之者不復問数月¶
則㷊其劵不可勝紀有一行頭貸萬緡三年為期不¶
至故以大珠為謝孫之致富皆以信與量而已孫居¶
與向相敏中為隣向𨶕宅後地一方未得完備及孫¶
死妃亦得罪以&KR0104;卒向&KR0082;圗其地孫氏鉅富豈可得¶
一牙儈見向曰相公&KR0082;得宅地乎請以十年為度某¶
將致之向初不為然後十年牙儈持帳来賀曰廣地¶
如期矣大喜不問價髙下亟售之又以百千與牙儈¶
而問曰始汝&KR0082;取孫氏地以廣吾居孫巨億萬無可¶
得之理今汝言果然固以異矣且汝必以十年為期¶
<pb:KR3l0027_SBCK_010-7a>¶
何也對曰孫氏諸子其隣扵相公者第幾子殿直不¶
惟日縦酒博奕狎㳺無度又日有㳺手数百人田獵¶
逰燕日賦無藝某計其𫠦分不過&KR0002;干十年必盡而¶
貿𫠦居矣向大賞異之¶
胡武平樞宻䔍信&KR0017;神任州縣事湖南有一士人家¶
世白屋旣登第母死&KR0082;迎父之官父不肯遂鬻一村¶
婦使侍父傍乆之父與之處如伉儷士人罷歸知其¶
父意稍加以禮後移令固復請迎父父又不肯在官¶
以書省其父乃以嬢子謂村婦以順適父意乆之父¶
與此婦失&KR0172;怒投&KR0026;中為道士数日復歸又遣召婦¶
<pb:KR3l0027_SBCK_010-7b>¶
及士人改著作郎知湖北一縣又固迎父父又不肯¶
踰年卒士人奔歸婦㩀堂上為真母久之呵罵子婦¶
不已䆮以杖捶之士人不勝其憤遂還其杖婦仆地¶
曰毆母不孝走之郡且持士人書以往郡如言究治¶
士人具陳本末然父既命為妻又常以母称之無以¶
自明遂承敺母每至錄問輙不承既三移獄使者乃¶
使武平鞫其情武平既至齋七日求梦扵神七日晨¶
起梦㦯呼曰何不問道士武平悟曰道士不當有室¶
家亟使訊&KR0026;中父既歸度牒何在乃尚留&KR0026;中未納¶
也武平曰此尚道士不當有室家如此非母矣報使¶
<pb:KR3l0027_SBCK_010-8a>¶
者士人遂自明武平為殿試詳定官長齋戒沐浴禱¶
於神求可為魁者首拈一卷帋藉精好書札真楷遂¶
定為第一乃章子平也¶
曽祖慶暦初為翰林學士𫠦賜金帶後祖父為侍郎¶
尚書以至翰長皆服此𢃄以為傳世榮耀晚年復命¶
工人修治訓飭子孫它日官當服者即付之今緘蔵¶
季父位¶
大人元豐中為㐮邑丞髙䴡遣使趨𨶕𨺚冬過境邑¶
宰柯仲常與同寮部人卒擊凍挽舟提轄中官陳衍¶
風邑官戎服持柱斧行督大人曰吾軰豈可為此服¶
<pb:KR3l0027_SBCK_010-8b>¶
率不易坐胡牀臨視衍大怒劾&KR1510;令　神宗付提㸃¶
司體量楊康功保奏無它事遂平¶
大人為㐮邑丞王冲党侣侵軼京畿朝廷遣燕順為¶
提舉捉殺縣官迎見順自坐南面設邑官坐東西向¶
大人望見諭同寮曰此豈可就坐不揖而退其其事¶
扵府奏之　神宗大怒罷順罸銅三十觔人莫不称¶
快云𫠦謂仁者之勇也¶
大人從三司使李奉世辟監景陽門後舉京官以啟¶
謝之曰凾谷著書遥想真人之氣夷門擊柝敢&KR0829;公¶
子之車李大称賞不已後見其子弟皆能記之¶
<pb:KR3l0027_SBCK_010-9a>¶
祖父宰江寕楊告諫議為守常曰公治邑無一事不¶
中理公無過矣祖父曰縣道繁劇多過公罪日積数¶
十但公過以百数某自知之出扵無可奈何但頋人¶
情何如而無私心尔豈容無責不敢不置懐也告驚¶
曰此三十年為吏者不能知公知之何患不治¶
大人宰富陽富陽大邑號難治既至究心民事辨𣻉¶
訴数十遂以大治子瞻見祖父曰聞富陽之政雖古¶
循吏無以過¶
祖父知婺州大人侍過㭇東坡為倅自明乆講宗盟¶
之好東坡称祖父為宗叔府㑹外自請逰西湖終日¶
<pb:KR3l0027_SBCK_010-9b>¶
將起曰明日欲復&KR0829;宗弟先是東坡錄近詩一&KR0195;呈¶
祖父祖父和之大人亦&KR0071;作大相称賞祖父謝其敦¶
䔍明日遂遍㳺湖山頗有詩什及大人還赴亳椽子¶
瞻謂曰鄊人楊元素守亳煩附一書并致子由一信¶
及常茶一瓶盖東坡&KR0082;致委曲荐大人於元素而不¶
欲言故託以附子由信後見書果言宗椽(乃丞/相字)子督¶
學有文而沉静&KR0002;愚剛毅不可犯及見元素稍異待¶
既而陳述古自旁郡移南都過亳復有㫖還舊任大¶
人為作樂語云銅符方拜新留守竹馬還迎舊使君¶
楊陳大喜自此相知尤深督學字不知别有㩀否¶
<pb:KR3l0027_SBCK_010-10a>¶
象先常得髙祖以来𫠦用李廷珪墨一挺於祖父使¶
寳之長四寸濶一寸厚一寸其色之黒世無物及者¶
研之無聲一面有李廷珪墨四字¶
象先常得楷木笏於叔祖奉職乃髙祖舊物孔墓之¶
三間槐也長尺有四寸厚五寸濶二寸半紋似松而¶
有鱗理兩邉二紋徹上下透内外如間道故謂之三¶
間他䖏𫠦見殆未有及者¶
祖父初拜尚書左丞相請扵朝以潤之因勝院為墳¶
寺且乞以因勝報親禅院為額既得請仍以舊住持¶
人道澄主之適黄山谷見訪延之書院語論甚欵仍¶
<pb:KR3l0027_SBCK_010-10b>¶
俾作請疏黄坐上立成曰因勝得名舊矣報親自天¶
錫之山月林扉㦯改衆人之&KR0026;粥魚齋皷豈異嚮時¶
之聲舊住長老澄公透黄龍之三闗用林濟之一喝¶
&KR0870;以道為伴侣不随世而陳新瓶水爐香終借松楸¶
之潤曉猿夜鶴將&KR0025;杖履之㳺今集中無此文故見¶
扵是¶
祖父常云俳&KR0278;非&KR0632;稽㨗給善中事情能諷諫有足¶
取者　仁宗作賞花釣魚晏賜詩執政諸公洎禁從¶
館閣皆属和而徘&KR0422;二字無他義諸公進和篇皆押¶
徘&KR0422;在坐教坊雜戯為数人尋訪税第至一宅入&KR0026;¶
<pb:KR3l0027_SBCK_010-11a>¶
之至前堂之後問𫠦以曰徘&KR0422;也又至後堂東西序¶
亦問之皆曰徘&KR0422;也一人笑曰可則可矣徘&KR0422;太多¶
尔¶
神宗勵精求治博訪人材雖州縣小吏亦引之登對¶
春晏&KR0278;人引数軰牽一驢至殿階衛士叱之復来不¶
已問之曰汝何人敢牽驢子至此&KR0082;何之對曰我以¶
謂有脚者皆可上殿尔鄧綰為中丞時譏其不盡言¶
一日&KR0278;人進戯作都水官数人共議秋水泛溢將閉¶
汴口以免泛濫之虞一人曰丁家口可開乎曰　多¶
良田不可又曰杜家口可開乎曰經渉州縣不可開¶
<pb:KR3l0027_SBCK_010-11b>¶
一人曰鄧家口可開乎乃曰此口奉勑不得開耳¶
&KR0530;宗為延安郡王奉晏侍坐上旁&KR0278;人指曰此為誰¶
乎㦯曰皇子大王曰非也又曰太尉相公開府郡王¶
皆曰非也然則為誰曰假承務郎時新行官别任子¶
多為假承務郎位最卑四者皆得天顔一笑傳播都¶
下皆祖父侍晏𫠦見者¶
於父言康定&KR0010;春間侍曾祖居西岡與二蔡賢良同¶
學時二蔡赴試畢榜將出率祖父同至巷前聼響卜¶
約以二姓皆執一物㦯鏡㦯磬㦯刀先聞而無情者¶
為凖才出巷忽聞一散從官執杖子呼云下(引作/去聲)諸¶
<pb:KR3l0027_SBCK_010-12a>¶
君相頋曰事可知矣乃中丞作考試官畢歸第尔既¶
而二蔡果不遇¶
於父平生喜讀荘子及守濠梁荘墓在開元寺乃賦¶
百韵詩理趣曲盡荘生之妙¶
祖父常言㓜時華直温相率至其家每日將晚群婢¶
取燈盞数十漬以水取易涸者去之恐其耗油也治¶
家有理盖事事可法如此¶
祖父常得徐&KR0599;李王墓碣云武侯以﨑嶇之地拙扵¶
應變偃王以仁義之師終扵亡&KR0038;當時以此得罪太¶
宗終躬不復召¶
<pb:KR3l0027_SBCK_010-12b>¶
祖父常説在滄州時有一漁師献一魚如戴作冠婦¶
人𫠦戴謂之垂肩者因言海中色色有之世𫠦有之¶
物皆有肖似者犀如牛江豚如猪腽肭臍如狸此衆¶
𫠦知𫠦見者竒形怪状不可勝紀每有献異物者皆¶
爆以為腊&KR0009;公庫甚多有如美婦人者有如嬰兒者¶
有如翁姥者皆可駭異一日漁人獻一腽肭臍置一¶
大桶中以水飬之鮮健善啖可乆飬祖父恐其失性¶
傷生不納之後元祐中有挈至京師者自王侯戚里¶
富豪之家無不取&KR0026;𫠦得甚厚謂之海哥亦常轉入¶
禁中甚有謡詠不知是何祥也¶
<pb:KR3l0027_SBCK_010-13a>¶
祖父為尚書左丞劉莘老作詩感舊言懐祖父既和¶
盖是時執政侍&KR0025;館閣朝士皆和李格非既編集又¶
作序以傳惟中書傅欽止和公字韵一聫云此時廊¶
廟聫三省它日貂蝉㝎兩公時以詩䜟盖祖公任左¶
丞相劉黄門傅中書范堯夫罷相劉公&KR0118;右揆明年¶
劉出而傅已前卒祖公遂大拜傅果不得相是乃它¶
日貂蝉定兩公之䜟也¶
陳秀公知&KR0045;州坟墓在潤常請扵朝每&KR0010;寒食十月¶
旦乞至郡展省如𫠦請故林希後作公挽詩言傷心¶
父老江津路猶想當年上塜行謂此¶
<pb:KR3l0027_SBCK_010-13b>¶
元祐八年祖父罷相以集禧使居京師更厯之時出¶
守廣陵遂援前比亦乞以時過家上冡得請故祖父¶
謝上表云淮海奥區名在九州之列松椒故&KR0038;地&KR0138;¶
一水之遥縁近&KR0010;守臣之文有過家上冡之例¶
&KR0045;州芍藥冠絶天下盖京洛牡丹之比&KR0159;曆中韓魏¶
公出鎮倅簽則禹玉介甫也春時後圃一本𤼵四葩¶
竒甚魏公扵圃中㑹四客以賞之乃重䑓紫花金束¶
腰土俗謂之楼子芍藥宿約一客及期以疾不能赴¶
公命於河亭索牌欲命一客足之是日過客絶少&KR0870;¶
有一陳莭推公不熟何人乃令邀之即来乃陳暘叔¶
<pb:KR3l0027_SBCK_010-14a>¶
也後四公皆至宰輔祖父常對客話之後象先為郡¶
糾&KR0544;州人尚能言之¶
元祐七年祖父與吕微仲同為相暇日因言大人累¶
任京局且以宰執子弟例除館職欲以用之祖父荅¶
以館職乃朝廷育才之地豈可令子弟以例得之吕¶
唯唯而已¶
熊本侍郎常梦祖父遺之三硯熈寕三年祖父知制¶
誥以屡繳李定詞頭不艸制罷職熊遂召試元豐六¶
年祖父自吏部侍郎丁秦&KR0038;太夫人&KR0104;熊乃除天官¶
&KR0983;卿元祐初祖父&KR0397;被知遇熊心不能無觖望而止¶
<pb:KR3l0027_SBCK_010-14b>¶
於侍郎以沒豈造梦者故相戯謔邪其偶然也¶
<pb:KR3l0027_SBCK_010-15a>¶
　　蘇魏公譚訓十卷公之意苐欲示訓子孫不祈¶
　　於傳也(泌)既得之於公之曾孫無為判官煇因¶
　　刻之郡府¶
　　紹熈癸丑孟夏八月濟南周泌¶
<pb:KR3l0027_SBCK_010-15b>¶
